# 2025-02-08

Johan: Arnulf der KLotz
Andreas: Sven


## Arnulf

- Kommer från Vinterhem

## Sven

- Kommer från Möörn
- Bröt med plundrargruppen Fjörnis Vargar strax innan detta börjar efter att en riktigt hemsk man gått med och förvandlat gruppen till brutala smärtospridare
- Kom till Vinterhem för att söka hjälp för att stoppa Fjörnis Vargar från att plundra hans hemby, Möörn

## Summering av dagens spelning

När de tappra männen nådde Möörn rådde mörker och tystnad, ja utöver de starka vindarna som fick snön att yra omkring och begränsa sikten ytterligare.
Efter en stunds tvekan tröttnade Arnulf och fick Fenrir att ta de första trevande kliven in på motsatt sida av sig själv från öppningen till Vinterhem.
Allt Arnulf fann var snö färgad röd av blod, några hårtussar och en bruten dolk.

Fenrir tog sig en första titt in i tältet på motsatt sida för att finna inget mer än mer blod. Blek som ett lik vänder han sig om, säger inget och fortsätter att vandra in i byn i hopp om att finna fler.

Arnulf ryter till de andra männen som fortfarande står som lamslagna vid porten att följa dem in, vilket tycks väcka männen ur sin rädsla och de börjar äntligen agera.
Sven tar rygg på Fenrir och fortsätter inåt, med hoppet ännu levandes att han skall finna sin familj.

Men för varje bonad de tittar in och inte finner något annat än blod och sönderslagna saker tynar hoppet sakta bort. Så till slut når de mitten av byn; hans barndomshem står där, dörren på glänt, men fortfarande inget tecken på att någon öht finns kvar. Arnulf tar rygg på Sven medan han försiktigt öppnar dörren fullt för att kunna se in.
Men allt han ser är ett omkullvällt bord längst in i huset, och en okänd kvinnas hand sticker fram.

Efter lite trevande kommer han äntligen fram till bordet och han välter det mot sig för att ljuset från Arnulfs fackla ska nå hörnet.
När bordet dunsar mot golvet hörs ett högt skri och kvinnan flyger upp från golvet och slänger sig med ryggen mot hörnet, viftandes med armarna och ett oväsen likt en banshee.
Arnulf formligen flyger bakåt när tystnaden plötligt bröts, och inte långt därefter kommer Kief springades för att se vad som händer.
Sven och Arnulf försöker förtvivlat att lugna den skräckslagna unga kvinnan, men inget tycks hjälpa, inte förrän Kief brister ut i ett frågande "..Yen?"

Hennes ögon och kroppspråk ändras direkt, och även om hon fortfarande inte svarar på tilltal, så upphör hennes skri och hon faller till golvet. Kief skyndar sig in till kvinnan och sätter sig med henne, varpå Sven fortsätter att söka igenom huset genom att kolla till loftet; men ingen lycka där heller.

Sven och Arnulf lämnar huset; än har Sven inte sett skymten av någon ur hans familj, men det börjar kännas dystert och hjärtat värker som aldrig förr.
Sven inser att hövdingens hem är det säkraste huset i hela byn, där hade man kunnat barrikera sig vid ett anfall! Även om tystnaden råder igen så rör man sig ännu försiktigt genom det tunga snöfallet som gör det svårt att se, bort mot byggnaden längst innan för palisadens väggar där hoppet ännu lever.

Men när de närmar sig så börjar en doft infinna sig, en ohygglig doft som endast Sven känner igen. "Nej, nej, nej" tänker han tills han ser platsen där en stor, pampig byggnad skulle stå.
Det som möter deras ögon är inget mer än en hög med uppbrunnet bråte och doften som ingen vill känna; människokroppar som brunnit.

När Sven till slut kommer nära nog ser han till slut raden av avhuggna huvuden som tycks stirra i skräck mot honom. Hjärtat stannar nästan.
Bland huvuden ser han sin mor, sin far och sin syster. Hans ögon söker desperat efter sina två bröders anleten, men han finner de inte. "Kanske är de fortfarande vid liv" är det enda som ekar i hans sinne. Arnulf finner sig lutandes mot ett av husen medans hans mage vänder sig ut och in av synen och doften.

När den initiala chocken lagt sig och Svenn åter finner sig i kontroll över sig själv, ger han sig genast i kast med att prata med männen som följt honom för att rädda byn.
-"Det finns grottor norr om denna by, det är möjligt att någon har flytt till dessa" berättar han, ännu med hoppet darrandes vid varje ord.
Snön faller fortfarande tungt och med den här takten skulle någon som flytt dit bli insnöad fort, så han vet att deras enda chans att rädda någon som tagit sig dit är att skyndsamt gå mot grottorna omgående.
Två av männen som följt med deklarerar, om än med viss rädsla när de ser ilskan i Arnulfs ansikte, att de kan inte ta med sig Yen, och hon måste få komma till en trygg plats så snart som möjligt om de vill få ut viktig information från henne. Och därmed lämnar Kief och Ulf gruppen för att ta Yen till Vinterhem.

Arnulf minns från tidigare besök att det finns åkrar norr om byn, dit kan människor ha flytt! 
Och med lite tur så kanske det även finns riddjur tänker han, utan att säga något till gruppen...
Efter att några av mannarna försökt övertyga Arnulf om att de borde ta sig tillbaka till Vinterhem, för tänk om plundrarna tar sig dit, ger de upp när vreden från Arnulf gör det tydligt att här finns inte utrymme för att överge människorna från Möörn, inte än iaf. Om än motvilligt så rör sig gruppen till åkrarna norr om dem i dalen i snöstormen.
Efter dryga halvtimmen når de gården, och när de är nära nog att se stallen och huset så är det tydligt att inga djur finns kvar i stallen, och tystnaden råder även här.
Arnulf går upp till huset och knackar ljudligt på dörren; "Är det någon där?"
Inuti huset hörs snabba fotsteg, men inget mer, nästan som om man skrämt slag på stora råttor som nu försöker gömma sig i mörkret.
- "Vi är från Vinterhem" dånar Arnulfs röst genom den ilande vinden, "Mitt namn är Arnulf och jag är här med andra från Vinterhem, vi hörde att plundrare var på väg hit och kom för att hjälpa er..". De sista orden hördes knappt då Arnulf inte kan undvika att känna hur hjärtat skippar ett slag för synerna från byn.

Ännu en gång hör de fotstegen inuti huset, sedan följt av att något tungt dras längs med trägolvet innan någon öppnar dörren och tittar ut med skräckslagna ögon.
-"...är de verkligen borta?" börjar mannen med att fråga, tills han ser Sven, och några andra från Vinterhem vars ansikten han känner igen och han synligt börjar slappna av.
-"Jag vet inte hur länge sen det var, vi har inte vågat röra oss sedan vi hörde hur de passerade gården och stal våra djur.." hans axlar sjunker innan han fortsätter "jag hörde deras gråtande..".
Arnulf frågar om de vet vart de tog vägen, men bonden hade ingen aning, stormen gjorde det omöjligt avgöra. Snön hade sedan länge täckts av ny snö, men det hade nog räckt med snön som vindarna blåste omkring för att göra det omöjligt att spåra.

Efter en stunds diskussion bestämmer de sig för att grottorna fortfarande är deras prioritet, bonden och hans fru stannar i sitt hus och ser till att skapa en plats dit de kan ta sig efter grottorna för att återhämta sig från kölden och snön.

När de väl börjar ta första stegen bort från gården börjar snöfallet lätta, och hoppet om att detta skulle göra deras uppdrag lättare byts fort ut mot ljudet av vargar som ylar och rör sig fort mot dem.

Gruppen gör sig redo att slåss, men de är inte tillräckligt snabba, Lernir hinner knappt ta ett stadigt tag om sin yxa innan två vargar tar tag i varsitt ben och drar iväg med honom.
Sven lyckas, trots de starka vindarna och bristen på sikt, få iväg några pilar och dödar två av vargarna, men inte utan att en annan varg lyckas anfalla honom och river hans ena arm med sina klor, vilket gör att han nu får kämpa för att spänna sin båge.
Arnulf ger sig efter en varg med sitt svärd och lyckas skära upp hela sidan på vargen vars inälvor flödar ut i snön innan vargen vacklar till och faller ner död i snön.
Den sista vargen ger sig av i all hast, för här kommer han bara att finna sin egna död om han skulle stanna.

###

Då spelarna inte rullar så bra denna kväll slutar sessionen med att de har båda +2 i momentum, men Arnulf har förlorat 1 i Health, och Sven har förlorat 2 i Health
